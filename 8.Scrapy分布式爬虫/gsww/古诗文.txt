{"title": "阮郎归·客中见梅", "dynasty": "宋代", "author": "赵长卿", "content": "年年为客遍天涯。梦迟归路赊。无端星月浸窗纱。一枝寒影斜。肠未断，鬓先华。新来瘦转加。角声吹彻小梅花。夜长人忆家。"}
{"title": "中秋", "dynasty": "宋代", "author": "李朴", "content": "皓魄当空宝镜升，云间仙籁寂无声。平分秋色一轮满，长伴云衢千里明。狡兔空从弦外落，妖蟆休向眼前生。灵槎拟约同携手，更待银河彻底清。"}
{"title": "谒金门·美人浴", "dynasty": "五代", "author": "阎选", "content": "美人浴，碧沼莲开芬馥。双髻绾云颜似玉，素蛾辉淡绿。雅态芳姿闲淑，雪映钿装金斛。水溅青丝珠断续，酥融香透肉。"}
{"title": "吾富有钱时", "dynasty": "唐代", "author": "王梵志", "content": "吾富有钱时，妇儿看我好。吾若脱衣裳，与吾叠袍袄。吾出经求去，送吾即上道。将钱入舍来，见吾满面笑。绕吾白鸽旋，恰似鹦鹉鸟。邂逅暂时贫，看吾即貌哨。人有七贫时，七富还相报。图财不顾人，且看来时道。"}
{"title": "登柳州城楼寄漳汀封连四州", "dynasty": "唐代", "author": "柳宗元", "content": "城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。"}
{"title": "卜居", "dynasty": "唐代", "author": "杜甫", "content": "浣花溪水水西头，主人为卜林塘幽。已知出郭少尘事，更有澄江销客愁。无数蜻蜓齐上下，一双鸂鶒对沉浮。东行万里堪乘兴，须向山阴上小舟。"}
{"title": "题菊花", "dynasty": "唐代", "author": "黄巢", "content": "飒飒西风满院栽，蕊寒香冷蝶难来。 他年我若为青帝，报与桃花一处开。"}
{"title": "江陵使至汝州", "dynasty": "唐代", "author": "王建", "content": "回看巴路在云间，寒食离家麦熟还。 日暮数峰青似染，商人说是汝州山。"}
{"title": "钗头凤·红酥手", "dynasty": "宋代", "author": "陆游", "content": "红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！"}
{"title": "积雨辋川庄作 / 秋归辋川庄作", "dynasty": "唐代", "author": "王维", "content": "积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。"}
{"title": "八月十五日夜玩月", "dynasty": "唐代", "author": "刘禹锡", "content": "天将今夜月，一遍洗寰瀛。暑退九霄净，秋澄万景清。星辰让光彩，风露发晶英。能变人间世，翛然是玉京。"}
{"title": "一络索·送蜀守蒋龙图", "dynasty": "宋代", "author": "陈凤仪", "content": "蜀江春色浓如雾。拥双旌归去。海棠也似别君难，一点点、啼红雨。此去马蹄何处。沙堤新路。禁林赐宴赏花时，还忆著、西楼否。"}
{"title": "昼夜乐·洞房记得初相遇", "dynasty": "宋代", "author": "柳永", "content": "洞房记得初相遇。便只合、长相聚。何期小会幽欢，变作离情别绪。况值阑珊春色暮，对满目、乱花狂絮。直恐好风光，尽随伊归去。 一场寂寞凭谁诉。算前言、总轻负。早知恁地难拚，悔不当时留住。其奈风流端正外，更别有，系人心处。一日不思量，也攒眉千度。"}
{"title": "咏怀八十二首·其七十九", "dynasty": "魏晋", "author": "阮籍", "content": "林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆仑西，何时复回翔。但恨处非位，怆悢使心伤。"}
{"title": "万山潭作", "dynasty": "唐代", "author": "孟浩然", "content": "垂钓坐磐石，水清心亦闲。鱼行潭树下，猿挂岛藤间。游女昔解佩，传闻于此山。求之不可得，沿月棹歌还。"}
{"title": "酬元九侍御赠璧竹鞭长句", "dynasty": "唐代", "author": "刘禹锡", "content": "碧玉孤根生在林，美人相赠比双金。初开郢客缄封后，想见巴山冰雪深。多节本怀端直性，露青犹有岁寒心。何时策马同归去，关树扶疏敲镫吟。"}
{"title": "小重山·三山与客泛西湖", "dynasty": "宋代", "author": "辛弃疾", "content": "绿涨连云翠拂空。十分风月处，著衰翁。垂杨影断岸西东。君恩重，教且种芙蓉。十里水晶宫。有时骑马去，笑儿童。殷勤却谢打头风。船儿住，且醉浪花中。"}
{"title": "穆陵关北逢人归渔阳", "dynasty": "唐代", "author": "刘长卿", "content": "逢君穆陵路，匹马向桑乾。楚国苍山古，幽州白日寒。城池百战后，耆旧几家残。处处蓬蒿遍，归人掩泪看。"}
{"title": "江城子·示表侄刘国华", "dynasty": "宋代", "author": "吴潜", "content": "家园十亩屋头边。正春妍，酿花天。杨柳多情，拂拂带轻烟。别馆闲亭随分有，时策杖，小盘旋。采山钓水美而鲜。饮中仙，醉中禅。闲处光阴，赢得日高眠。一品高官人道好，多少事，碎心田。"}
{"title": "聊城", "dynasty": "唐代", "author": "汪遵", "content": "刃血攻聊已越年，竟凭儒术罢戈鋋。田单漫逞烧牛计，一箭终输鲁仲连。"}
{"title": "凤归云·向深秋", "dynasty": "宋代", "author": "柳永", "content": "向深秋，雨馀爽气肃西郊。陌上夜阑，襟袖起凉飙。天末残星，流电未灭，闪闪隔林梢。又是晓鸡声断，阳乌光动，渐分山路迢迢。驱驱行役，苒苒光阴，蝇头利禄，蜗角功名，毕竟成何事，漫相高。抛掷云泉，狎玩尘土，壮节等闲消。幸有五湖烟浪，一船风月，会须归去老渔樵。"}
{"title": "送秘书晁监还日本国", "dynasty": "唐代", "author": "王维", "content": "积水不可极，安知沧海东。九州何处远，万里若乘空。向国唯看日，归帆但信风。鳌身映天黑，鱼眼射波红。乡树扶桑外，主人孤岛中。别离方异域，音信若为通。"}
{"title": "西过渭州见渭水思秦川", "dynasty": "唐代", "author": "岑参", "content": "渭水东流去，何时到雍州？凭添两行泪，寄向故园流。"}
{"title": "在北题壁", "dynasty": "宋代", "author": "赵佶", "content": "彻夜西风撼破扉，萧条孤馆一灯微。家山回首三千里，目断天南无雁飞。"}
{"title": "咏永州", "dynasty": "元代", "author": "陈孚", "content": "烧痕惨淡带昏鸦，数尽寒梅未见花。回雁峰南三百里，捕蛇说里数千家。澄江绕郭闻渔唱，怪石堆庭见吏衙。昔日愚溪何自苦，永州犹未是天涯。"}
{"title": "自君之出矣", "dynasty": "宋代", "author": "徐照", "content": ""}
{"title": "达摩支曲", "dynasty": "唐代", "author": "温庭筠", "content": "捣麝成尘香不灭，拗莲作寸丝难绝。红泪文姬洛水春，白头苏武天山雪。君不见无愁高纬花漫漫，漳浦宴馀清露寒。一旦臣僚共囚虏，欲吹羌管先汍澜。旧臣头鬓霜华早，可惜雄心醉中老。万古春归梦不归，邺城风雨连天草。"}
{"title": "咏萤火诗", "dynasty": "南北朝", "author": "萧绎", "content": ""}
{"title": "咏归堂隐鳞洞", "dynasty": "宋代", "author": "王汝舟", "content": ""}
{"title": "春日", "dynasty": "宋代", "author": "吴锡畴", "content": "韶光大半去匆匆，几许幽情递不通。燕未成家寒食雨，人如中酒落花风。一窗草忆濂溪老，五亩园思涑水翁。无赋招魂成独啸，且排春句答春工。"}
{"title": "从军行二首·其一", "dynasty": "唐代", "author": "王昌龄", "content": "大将军出战，白日暗榆关。三面黄金甲，单于破胆还。"}
{"title": "长安秋夜", "dynasty": "唐代", "author": "李德裕", "content": "内宫传诏问戎机，载笔金銮夜始归。万户千门皆寂寂，月中清露点朝衣。"}
{"title": "芙蓉楼送辛渐", "dynasty": "唐代", "author": "王昌龄", "content": "寒雨连江夜入吴，平明送客楚山孤。洛阳亲友如相问，一片冰心在玉壶。"}
{"title": "八至", "dynasty": "唐代", "author": "李冶", "content": "至近至远东西，至深至浅清溪。至高至明日月，至亲至疏夫妻。"}
{"title": "送元二使安西", "dynasty": "唐代", "author": "王维", "content": "渭城朝雨浥轻尘，客舍青青柳色新。劝君更尽一杯酒，西出阳关无故人。"}
{"title": "凭栏人·闺怨", "dynasty": "元代", "author": "王元鼎", "content": "垂柳依依惹暮烟，素魄娟娟当绣轩。妾身独自眠，月圆人未圆。啼得花残声更悲，叫得春归郎未知。杜鹃奴倩伊，问郎何日归？"}
{"title": "天地", "dynasty": "两汉", "author": "刘彻", "content": "天地并况，惟予有慕，爰熙紫坛，思求厥路。恭承禋祀，缊豫为纷，黼绣周张，承神至尊。千童罗舞成八溢，合好效欢虞泰一。九歌毕奏斐然殊，鸣琴竽瑟会轩朱。璆磬金鼓，灵其有喜，百官济济，各敬厥事。盛牲实俎进闻膏，神奄留，临须摇。长丽前掞光耀明，寒暑不忒况皇章。展诗应律鋗玉鸣，函宫吐角激徵清。发梁扬羽申以商，造兹新音永久长。声气远条凤鸟翔，神夕奄虞盖孔享。"}
{"title": "重赠", "dynasty": "唐代", "author": "元稹", "content": "休遣玲珑唱我诗，我诗多是别君词。明朝又向江头别，月落潮平是去时。"}
{"title": "五美吟·虞姬", "dynasty": "清代", "author": "曹雪芹", "content": "肠断乌骓夜啸风，虞兮幽恨对重瞳。黥彭甘受他年醢，饮剑何如楚帐中？"}
{"title": "一枝花·咏喜雨", "dynasty": "元代", "author": "张养浩", "content": "用尽我为国为民心，祈下些值金值玉雨，数年空盼望，一旦遂沾濡，唤省焦枯，喜万象春如故，恨流民尚在途，留不住都弃业抛家，当不的也离乡背土。[梁州]恨不得把野草翻腾做菽粟，澄河沙都变化做金珠。直使千门万户家豪富，我也不枉了受天禄。眼觑着灾伤教我没是处，只落得雪满头颅。[尾声]青天多谢相扶助，赤子从今罢叹吁。只愿得三日霖霪不停住，便下当街上似五湖，都渰了九衢，犹自洗不尽从前受过的苦。"}
{"title": "春光好·迎春", "dynasty": "清代", "author": "吴绮", "content": "春来也，是何时？没人知。先到玉儿头上，袅花枝。十二画楼帘卷，红妆笑语参差。争向彩幡成队去，看朱衣。"}
{"title": "公宴", "dynasty": "两汉", "author": "曹植", "content": ""}
{"title": "己亥岁二首·僖宗广明元年", "dynasty": "唐代", "author": "曹松", "content": ""}
{"title": "菩萨蛮·雨晴夜合玲珑日", "dynasty": "唐代", "author": "温庭筠", "content": "雨晴夜合玲珑日，万枝香袅红丝拂。闲梦忆金堂，满庭萱草长。绣帘垂箓簌，眉黛远山绿。春水渡溪桥，凭栏魂欲销。"}
{"title": "酒泉子·水碧风清", "dynasty": "五代", "author": "顾敻", "content": "水碧风清，入槛细香红藕腻。谢娘敛翠，恨无涯，小屏斜。堪憎荡子不还家，谩留罗带结。帐深枕腻炷沉烟，负当年。"}
{"title": "听话丛台", "dynasty": "唐代", "author": "李远", "content": "有客新从赵地回，自言曾上古丛台。云遮襄国天边去，树绕漳河地里来。弦管变成山鸟哢，绮罗留作野花开。金舆玉辇无行迹，风雨惟知长绿苔。"}
{"title": "新城道中·其一", "dynasty": "宋代", "author": "苏轼", "content": "东风知我欲山行，吹断檐间积雨声。岭上晴云披絮帽，树头初日挂铜钲。野桃含笑竹篱短，溪柳自摇沙水清。西崦人家应最乐，煮芹烧笋饷春耕。"}
{"title": "出其东门", "dynasty": "先秦", "author": "佚名", "content": ""}
{"title": "黄鹤楼", "dynasty": "唐代", "author": "崔颢", "content": "昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。"}
{"title": "牧童词", "dynasty": "唐代", "author": "李涉", "content": "朝牧牛，牧牛下江曲。夜牧牛，牧牛度村谷。荷蓑出林春雨细，芦管卧吹莎草绿。乱插蓬蒿箭满腰，不怕猛虎欺黄犊。"}
{"title": "浣溪沙·堤上游人逐画船", "dynasty": "宋代", "author": "欧阳修", "content": "堤上游人逐画船，拍堤春水四垂天。绿杨楼外出秋千。白发戴花君莫笑，六幺催拍盏频传。人生何处似尊前！"}
{"title": "游兰溪 / 游沙湖", "dynasty": "宋代", "author": "苏轼", "content": ""}
{"title": "大德歌·冬", "dynasty": "元代", "author": "关汉卿", "content": "雪纷纷，掩重门，不由人不断魂，瘦损江梅韵。那里是清江江上村，香闺里冷落谁瞅问？好一个憔悴的凭栏人。"}
{"title": "将发石头上烽火楼诗", "dynasty": "南北朝", "author": "谢朓", "content": "徘徊恋京邑，踯躅躧曾阿。陵高墀阙近，眺迥风云多。荆吴阻山岫，江海含澜波。归飞无羽翼，其如别离何。"}
{"title": "木兰花·小芙蓉", "dynasty": "五代", "author": "魏承班", "content": "小芙蓉，香旖旎，碧玉堂深清似水。闭宝匣，掩金铺， 倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思， 一双笑靥嚬香蕊。"}
{"title": "浣溪沙·伏雨朝寒愁不胜", "dynasty": "清代", "author": "纳兰性德", "content": "伏雨朝寒愁不胜，那能还傍杏花行。去年高摘斗轻盈。漫惹炉烟双袖紫，空将酒晕一衫青。人间何处问多情。"}
{"title": "风流子·枫林凋晚叶", "dynasty": "宋代", "author": "周邦彦", "content": "枫林凋晚叶，关河迥，楚客惨将归。望一川暝霭，雁声哀怨；半规凉月，人影参差。酒醒后，泪花销凤蜡，风幕卷金泥。砧杵韵高，唤回残梦；绮罗香减，牵起馀悲。亭皋分襟地，难拚处，偏是掩面牵衣。何况怨怀长结，重见无期。想寄恨书中，银钩空满；断肠声里，玉筯还垂。多少暗愁密意，唯有天知。"}
{"title": "秋夜将晓出篱门迎凉有感二首", "dynasty": "宋代", "author": "陆游", "content": ""}
{"title": "六么令·夷则宫七夕", "dynasty": "宋代", "author": "吴文英", "content": "露蛩初响，机杼还催织。婺星为情慵懒，伫立明河侧。不见津头艇子，望绝南飞翼。云梁千尺。尘缘一点，回首西风又陈迹。那知天上计拙，乞巧楼南北。瓜果几度凄凉，寂寞罗池客。人事回廊缥缈，谁见金钗擘。今夕何夕。杯残月堕，但耿银河漫天碧。"}
{"title": "送浑将军出塞", "dynasty": "唐代", "author": "高适", "content": "将军族贵兵且强，汉家已是浑邪王。子孙相承在朝野，至今部曲燕支下。控弦尽用阴山儿，登阵常骑大宛马。银鞍玉勒绣蝥弧，每逐嫖姚破骨都。李广从来先将士，卫青未肯学孙吴。传有沙场千万骑，昨日边庭羽书至。城头画角三四声，匣里宝刀昼夜鸣。意气能甘万里去，辛勤判作一年行。黄云白草无前后，朝建旌旄夕刁斗。塞下应多侠少年，关西不见春杨柳。从军借问所从谁，击剑酣歌当此时。远别无轻绕朝策，平戎早寄仲宣诗。"}
{"title": "夜行船·正月十八日闻卖杏花有感", "dynasty": "宋代", "author": "史达祖", "content": "不剪春衫愁意态。过收灯、有些寒在。小雨空帘，无人深巷，已早杏花先卖。白发潘郎宽沈带。怕看山、忆他眉黛。草色拖裙，烟光惹鬓，常记故园挑菜。"}
{"title": "题张氏隐居二首", "dynasty": "唐代", "author": "杜甫", "content": ""}
{"title": "饭覆釜山僧", "dynasty": "唐代", "author": "王维", "content": "晚知清净理，日与人群疏。将候远山僧，先期扫弊庐。果从云峰里，顾我蓬蒿居。藉草饭松屑，焚香看道书。燃灯昼欲尽，鸣磬夜方初。一悟寂为乐，此生闲有余。思归何必深，身世犹空虚。"}
{"title": "丹阳送韦参军", "dynasty": "唐代", "author": "严维", "content": "丹阳郭里送行舟，一别心知两地秋。 日晚江南望江北，寒鸦飞尽水悠悠。"}
{"title": "和答钱穆父咏猩猩毛笔", "dynasty": "宋代", "author": "黄庭坚", "content": "爱酒醉魂在，能言机事疏。平生几两屐，身后五车书。物色看王会，勋劳在石渠。拔毛能济世，端为谢杨朱。"}
{"title": "丝衣", "dynasty": "先秦", "author": "佚名", "content": "丝衣其紑，载弁俅俅。自堂徂基，自羊徂牛，鼐鼎及鼒，兕觥其觩。旨酒思柔。不吴不敖，胡考之休。"}
{"title": "画堂春·东风吹柳日初长", "dynasty": "宋代", "author": "秦观", "content": "东风吹柳日初长，雨余芳草斜阳。杏花零落燕泥香，睡损红妆。宝篆烟销龙凤，画屏云锁潇湘。夜寒微透薄罗裳，无限思量。"}
{"title": "西江月·阻风山峰下", "dynasty": "宋代", "author": "张孝祥", "content": "满载一船秋色，平铺十里湖光。波神留我看斜阳，放起鳞鳞细浪。明日风回更好，今宵露宿何妨？水晶宫里奏霓裳，准拟岳阳楼上。"}
{"title": "迷仙引·才过笄年", "dynasty": "宋代", "author": "柳永", "content": "才过笄年，初绾云鬟，便学歌舞。席上尊前，王孙随分相许。算等闲、酬一笑，便千金慵觑。常只恐、容易蕣华偷换，光阴虚度。 已受君恩顾，好与花为主。万里丹霄，何妨携手同归去。永弃却、烟花伴侣。免教人见妾，朝云暮雨。"}
{"title": "考试毕登铨楼", "dynasty": "宋代", "author": "梅尧臣", "content": "春云浓淡日微光，双阙重门耸建章。不上楼来知几日，满城无算柳梢黄。"}
{"title": "怀古", "dynasty": "宋代", "author": "萧观音", "content": "宫中只数赵家妆，败雨残云误汉王。惟有知情一片月，曾窥飞燕入昭阳。"}
{"title": "夜半乐·艳阳天气", "dynasty": "宋代", "author": "柳永", "content": "艳阳天气，烟细风暖，芳郊澄朗闲凝伫。渐妆点亭台，参差佳树。舞腰困力，垂杨绿映，浅桃秾李夭夭，嫩红无数。度绮燕、流莺斗双语。翠娥南陌簇簇，蹑影红阴，缓移娇步。抬粉面、韶容花光相妒。绛绡袖举。云鬟风颤，半遮檀口含羞，背人偷顾。竞斗草、金钗笑争赌。对此嘉景，顿觉消凝，惹成愁绪。念解佩、轻盈在何处。忍良时、孤负少年等闲度。空望极、回首斜阳暮。叹浪萍风梗知何去。"}
{"title": "浪淘沙·小绿间长红", "dynasty": "宋代", "author": "晏几道", "content": "小绿间长红，露蕊烟丛。花开花落昔年同。惟恨花前携手处，往事成空。山远水重重，一笑难逢。已拚长在别离中。霜鬓知他从此去，几度春风。"}
{"title": "清平乐·上阳春晚", "dynasty": "唐代", "author": "温庭筠", "content": "上阳春晚，宫女愁蛾浅。新岁清平思同辇，争奈长安路远。凤帐鸳被徒熏，寂寞花琐千门。竞把黄金买赋，为妾将上明君。"}
{"title": "公子行", "dynasty": "唐代", "author": "顾况", "content": "轻薄儿，面如玉，紫陌春风缠马足。双蹬悬金缕鹘飞，长衫刺雪生犀束。绿槐夹道阴初成，珊瑚几节敌流星。红肌拂拂酒光狞，当街背拉金吾行。朝游鼕鼕鼓声发，暮游鼕鼕鼓声绝。入门不肯自升堂，美人扶踏金阶月。"}
{"title": "嘲桃", "dynasty": "唐代", "author": "李商隐", "content": "无赖夭桃面，平明露井东。春风为开了，却拟笑春风。"}
{"title": "万里瞿塘月", "dynasty": "唐代", "author": "杜甫", "content": "万里瞿唐月，春来六上弦。时时开暗室，故故满青天。爽合风襟静，高当泪脸悬。南飞有乌鹊，夜久落江边。"}
{"title": "采桑子·而今才道当时错", "dynasty": "清代", "author": "纳兰性德", "content": "而今才道当时错，心绪凄迷。红泪偷垂，满眼春风百事非。情知此后来无计，强说欢期。一别如斯，落尽梨花月又西。"}
{"title": "点绛唇·有怀苏州", "dynasty": "宋代", "author": "吴文英", "content": "明月茫茫，夜来应照南桥路。梦游熟处。一枕啼秋雨。 可惜人生，不向吴城住。心期误。雁将秋去。天远青山暮。"}
{"title": "上之回", "dynasty": "唐代", "author": "李贺", "content": "上之回，大旗喜。悬红云，挞凤尾。剑匣破，舞蛟龙。蚩尤死，鼓逢逢。天高庆雷齐坠地。地无惊烟海千里。"}
{"title": "始作镇军参军经曲阿作", "dynasty": "魏晋", "author": "陶渊明", "content": "弱龄寄事外，委怀在琴书。被褐欣自得，屡空常晏如。时来苟冥会，宛辔憩通衢。投策命晨装，暂与园田疏。眇眇孤舟逝，绵绵归思纡。我行岂不遥，登降千里余。目倦川途异，心念山泽居。望云惭高鸟，临水愧游鱼。真想初在襟，谁谓形迹拘。聊且凭化迁，终返班生庐。"}
{"title": "浣溪沙·绿玉枝头一粟黄", "dynasty": "宋代", "author": "毛珝", "content": "绿玉枝头一粟黄，碧纱帐里梦魂香。晓风和月步新凉。吟倚画栏怀李贺，笑持玉斧恨吴刚。素娥不嫁为谁妆？"}
{"title": "行行游且猎篇", "dynasty": "唐代", "author": "李白", "content": "边城儿，生年不读一字书，但知游猎夸轻趫。胡马秋肥宜白草，骑来蹑影何矜骄。金鞭拂雪挥鸣鞘，半酣呼鹰出远郊。弓弯满月不虚发，双鸧迸落连飞髇。海边观者皆辟易，猛气英风振沙碛。儒生不及游侠人，白首下帷复何益！"}
{"title": "金人捧露盘·水仙花", "dynasty": "宋代", "author": "高观国", "content": "梦湘云，吟湘月，吊湘灵。有谁见、罗袜尘生。凌波步弱，背人羞整六铢轻。娉娉袅袅，晕娇黄、玉色轻明。 香心静，波心冷，琴心怨，客心惊。怕佩解、却返瑶京。杯擎清露，醉春兰友与梅兄。苍烟万顷，断肠是、雪冷江清。"}
{"title": "七哀诗", "dynasty": "两汉", "author": "曹植", "content": "明月照高楼，流光正徘徊。上有愁思妇，悲叹有余哀。借问叹者谁？言是宕子妻。君行逾十年，孤妾常独栖。君若清路尘，妾若浊水泥。浮沉各异势，会合何时谐？愿为西南风，长逝入君怀。君怀良不开，贱妾当何依？"}
{"title": "登乐游原", "dynasty": "唐代", "author": "杜牧", "content": "长空澹澹孤鸟没，万古销沉向此中。 看取汉家何事业，五陵无树起秋风。"}
{"title": "姑苏怀古", "dynasty": "宋代", "author": "姜夔", "content": "夜暗归云绕柁牙，江涵星影鹭眠沙。行人怅望苏台柳，曾与吴王扫落花。"}
{"title": "叹燕", "dynasty": "清代", "author": "陈忱", "content": ""}
{"title": "宿云门寺阁", "dynasty": "唐代", "author": "孙逖", "content": "香阁东山下，烟花象外幽。悬灯千嶂夕，卷幔五湖秋。画壁馀鸿雁，纱窗宿斗牛。更疑天路近，梦与白云游。"}
{"title": "虞美人·扁舟三日秋塘路", "dynasty": "宋代", "author": "陈与义", "content": ""}
{"title": "沉醉东风·闲情", "dynasty": "明代", "author": "陈铎", "content": "铺水面辉辉晚霞，点船头细细芦花，缸中酒似渑，天外山如画，占秋江一片鸥沙。若问谁家是俺家，红树里柴门那搭。"}
{"title": "梅花落", "dynasty": "南北朝", "author": "鲍照", "content": "中庭多杂树，偏为梅咨嗟。问君何独然？念其霜中能作花，露中能作实。摇荡春风媚春日，念尔零落逐寒风，徒有霜华无霜质。(寒风 一作：风飚)"}
{"title": "石州慢·寒水依痕", "dynasty": "宋代", "author": "张元干", "content": "寒水依痕，春意渐回，沙际烟阔。溪梅晴照生香，冷蕊数枝争发。天涯旧恨，试看几许消魂，长亭门外山重叠。不尽眼中青，是愁来时节。情切。画楼深闭，想见东风，暗销肌雪。辜负枕前云雨，尊前花月。心期切处，更有多少凄凉，殷勤留与归时说。到得却相逢，恰经年离别。"}
{"title": "沁园春·十万琼枝", "dynasty": "清代", "author": "陈维崧", "content": ""}
{"title": "叹燕", "dynasty": "清代", "author": "陈忱", "content": ""}
{"title": "折桂令·风雨登虎丘", "dynasty": "元代", "author": "乔吉", "content": "半天风雨如秋。怪石於菟，老树钩娄，苔绣禅阶，尘黏诗壁，云湿经楼。琴调冷声闲虎丘，剑光寒影动龙湫。醉眼悠悠，千古恩仇。浪卷胥魂，山锁吴愁。"}
{"title": "少年游·枫林红透晚烟青", "dynasty": "宋代", "author": "蒋捷", "content": "枫林红透晚烟青，客思满鸥汀。二十年来，无家种竹，犹借竹为名。春风未了秋风到，老去万缘轻。只把平生，闲吟闲咏，谱作棹歌声。"}
{"title": "白云泉", "dynasty": "唐代", "author": "白居易", "content": "天平山上白云泉，云自无心水自闲。何必奔冲山下去，更添波浪向人间。"}
{"title": "春江晚景", "dynasty": "唐代", "author": "张九龄", "content": "江林多秀发，云日复相鲜。征路那逢此，春心益渺然。兴来只自得，佳处莫能传。薄暮津亭下，余花满客船。"}
{"title": "玉楼春·己卯岁元日", "dynasty": "宋代", "author": "毛滂", "content": "一年滴尽莲花漏。碧井酴酥沉冻酒。晓寒料峭尚欺人，春态苗条先到柳。 佳人重劝千长寿。柏叶椒花芬翠袖。醉乡深处少相知，只与东君偏故旧。"}
